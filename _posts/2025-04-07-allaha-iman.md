---
layout: post
title: Allah'a İman
date: 2025-03-18
categories: iktibas
description: Allah'a iman hakkında temel bilgiler.
---

## 1- Allah'a imanı açıklayınız?

Allah'a iman eden kimsenin inancı şöyle olmalıdır;

1- Allah-u Teâlâ birdir ve onun eşi, benzeri, ortağı, yoktur.

2- Bir zamana ve mekana nispet edilmez.

3- Hep vardır ve daima var olacaktır.

4- Kimseye muhtaç olmayıp her şey kendisine muhtaçtır.

5- Her şeyi görür, işitir ve bilir ki; ona hiçbir şey gizli kalmaz.

## 2- Allah-u Teâlâ'nın sıfatları kaç kısımdır?

Zâtî ve sübûtî olmak üzere iki kısımdır.

## 3- Zâtî sıfatları nelerdir?

**Zâtî sıfatlar;** Allahu Teâlâ'ya ait olup ondan ayrılmayan ve kullarda olmayan sıfatlardır. Bunlar 6 tanedir;

1. **Vücut;** Allah'ın (kendinden) var olması, (var olmakta hiçbir şeye muhtaç olmaması)
2. **Kıdem;** Evveli olmaması,
3. **Bekâ;** Sonu olmaması,
4. **Vahdaniyyet;** Zatı ve sıfatlarında tek olması,
5. **Mühâlefetün li'l-havâdis;** Sonradan yaratılan ve hatırımıza gelen şeylere, zat ve sıfat bakımından kesinlikle benzememesi,
6. **Kıyam binefsihi;** Hiçbir şeye muhtaç olmayıp, varlığı kendisiyle olması.

## 4- Sübûtî sıfatları nelerdir?

**Sübûtî sıfatlar;** Allah'ın zatında olduğu gibi kullarda da suretleri olan sıfatlardır ve 8 tanedir;

1. **Hayat;** Allah'ın diri olması demektir ki; ölüm zaten yaratılanlara mahsus bir durumdur.
2. **İlim;** Her şeyi bilmesidir.
3. **Semî;** Her şeyi işitmesidir.
4. **Basar;** Her şeyi görmesidir.
5. **İrade;** Allah-u Teâlâ'nın bir şeyi dilemesidir. O neyi dilerse o olur.
6. **Kudret;** Allah'ın dilediği her şeye güç yetirmesidir
7. **Kelam;** Konuşmak demektir. Allah'ın kendi şanına layık bir şekilde (insanlar gibi ses ve harfe ihtiyaç duymaksızın) konuşmasıdır.
8. **Tekvin;** Allah-u Teâlâ'nın dilediği şeyleri icat ederek var etmesidir. O'ndan başka var eden yoktur.

## 5- Allah-u Teâlâ'nın varlığını ve birliğini anlatan Kur'ân sûresi hangisidir?

İhlas sûresidir;

---

Bilgiler şu kitaptan alınmıştır: Muhtasar Temel Dini Bilgiler Soru Cevaplı

Kitabı satın almak için [buraya](https://www.ahiskayayinevi.com/muhtasar-temel-dini-bilgiler-soru-cevapli) tıklayın.
