---
layout: post
title: Peygamberlere İman
date: 2025-09-05
categories: iktibas
description: Peygamberlere iman hakkında temel bilgiler.
---

Bu yazıda peygamberlere iman ve peygamberlerin sıfatlarını bildiren bir kitaptan iktibas yapıyoruz.

*Bazı yazım hataları düzeltilmiştir.*

## PEYGAMBERLERE İMAN VE PEYGAMBERLERE OLAN İHTİYAÇ

İmanın şartlarından dördüncüsü peygamberlere inanmaktır. Peygamberler, Allah-u Teâlâ tarafından, insanlara dinlerini öğretmek için vazifelendirilen kimselerdir. İnsan, Allah-u Teâlâ'nın kendisine bahşettiği akıl nimeti sayesinde her ne kadar Yüce Yaratıcı'nın varlığını ve birliğini idrak edebilse de, O'nun Yüce Sıfatlarını ve O'na nasıl kulluk edeceğini bilemez. Mesela, Kur'an'ı Kerim'de namazı emredilir ama nasıl kılındığı anlatılmaz. Namazı tastamam kılmayı Peygamber Efendimiz (Sallallahu Aleyhi ve Sellem) mübarek hadis-i şeriflerinden öğreniyoruz. Zekat, Hac vs. gibi ibadetlerin nasıl yapılacağını bizlere öğreten yine hadis-i şeriflerdir. Hangi işin cezayı, hangi işin mükafatı gerektirdiğini kavrayamaz. İşte bu gerçekleri insanlara öğretmek için Allah (Celle Celâluhû) peygamberler göndermiştir.

## 1- Rasül ve Nebi ne demektir? 

**Rasül:** Kendisine Allah tarafından şeriat verilen peygamberlerdir.

**Nebi:** Kendisine yeni şeriat verilmeyip, önceki kitapları ümmetine bildirmekle vazifeli peygamberlerdir.

## 2- Peygamberlerde bulunması gereken özellikler nelerdir? 

Peygamberlerde muhakkak bulunması gereken beş özellik vardır:

**1. Sıdk:** Doğruluk demektir. Peygamberler asla yalan söylemezler. Geçmişten yahut gelecekten, dünyadan ya da ahiretten verdikleri haberlerin hepsi haktır.

**2. Emanet:** Güvenilir olmak demektir. Peygamberler her hususta güvenilir kimselerdir. Emanete asla hıyanet etmezler.

**3. Fetânet:** Akıllı ve uyanık olmak demektir. Peygamberler üstün zekaya, yüksek vasıf ve yeteneğe sahip kimselerdir.

**4. İsmet:** Korunmak demektir. Peygamberler Allah'ın korumasıyla, gizli ya da açık hiçbir günah işlemezler.

**5. Tebliğ:** Bildirmek demektir. Peygamberler, Allah-u Teâlâ'nın insanlara bildirmek üzere vahyettiği şeyleri hiç değiştirmeden ve çekinmeden bildirirler.

## 3- Kaç tane peygamber vardır?

İlk peygamber Adem (Aleyhisselâm) ile son peygamber Hazreti Muhammed (Sallallahu Aleyhi ve Sellem) arasında bir rivayete göre 124 bin diğer bir rivayete göre sayılarını yalnız Allah'ın bildiği bir çok peygamber gelmiştir. Biz onların hepsine ayırt etmeksizin iman ederiz. Fakat Kur'ân-ı Kerim'de adı geçen peygamberler 25 tanedir. Bunlar:

1. Âdem (Aleyhisselâm)
2. İdris (Aleyhisselâm)
3. Nuh (Aleyhisselâm)
4. Hûd (Aleyhisselâm)
5. Salih (Aleyhisselâm)
6. Lût (Aleyhisselâm)
7. İbrahim (Aleyhisselâm)
8. İsmail (Aleyhisselâm)
9. İshak (Aleyhisselâm)
10. Yâkup (Aleyhisselâm)
11. Yusuf (Aleyhisselâm)
12. Şuayb (Aleyhisselâm)
13. Harun (Aleyhisselâm)
14. Mûsâ (Aleyhisselâm)
15. Dâvûd (Aleyhisselâm)
16. Süleyman (Aleyhisselâm)
17. Eyyüb (Aleyhisselâm)
18. Zülkifl (Aleyhisselâm)
19. Yunus (Aleyhisselâm)
20. İlyas (Aleyhisselâm)
21. Elyesa (Aleyhisselâm)
22. Zekeriyya (Aleyhisselâm)
23. Yahya (Aleyhisselâm)
24. Îsâ (Aleyhisselâm)
25. Muhammed Mustafa (Sallallahu Aleyhi ve Sellem)

## 4- Peygamber olup olmadığında ihtilaf edilen zatların isimleri nelerdir?

Üzeyr, Lokman, Zülkarneyn (Aleyhimüsselam)

## 5- Ulü'l-Azm peygamberler kimlerdir?

Azim ve sebat sahibi olan bu peygamberler; Nuh, İbrahim, Musa, İsa ve Peygamber Efendimiz Hazreti Muhammed (Salavatullahi ala nebiyyine ve aleyhim ecmein)'dir.

---

Bilgiler şu kitaptan alınmıştır: Muhtasar Temel Dini Bilgiler Soru Cevaplı

Kitabı satın almak için [buraya](https://www.ahiskayayinevi.com/muhtasar-temel-dini-bilgiler-soru-cevapli) tıklayın.